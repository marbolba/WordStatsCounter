[Zwrotka 1] Moje słowa są bezwzględnie dla wszystkich, Nawet kiedy wszyscy są bezwzględni dla mnie, Bez względu na rasę, wyznanie czy klasę społeczną, uwzględniłem przywitanie - cześć, Spójrz na mnie - jesteśmy tacy sami, a czemu tacy jesteśmy, że się sami poróżniamy ? Czasami myślimy inaczej, o prawdzie, o Bogu, na prawdę to powód by bać się być razem i znaleźć kompromis co łączy ? Te małe pomosty ludzkości, słowa ? Jest tyle liter, które można łączyć w zdania, A ludzkie życie ma rozłączyć mowa? Łączy nas prawda, a kłamstwo rozłącza, Na prawdę nie kłamię, ja tylko połączam, I łączy nas sekret, a zdrada rozłącza, Ja zdradzę Ci sekret, tylko nie wyłączaj, Mam na imię Piotr, Tau to pseudonim, Ten znak to synonim, nas, włączonych, Mam tyle do zaoferowania, moje zainteresowania To nie tylko i wyłącznie wiara, Choć tylko i wyłącznie wiara nam pozwala interesować się ofertą, którą świat nam przedstawia, W końcu ! Tak się przedstawiam milionom słuchaczy przełączam na odbiór [Ref:] Kiedy włączysz mnie, ja połączę cię, Bo On włączył mnie, i wyłączył śmierć, Kiedy włączysz włączysz włączysz włączysz On and On. Włącz... (karmi mnie) Włącz go do życia, włącz - on, włącz - on. (karmi mnie) Włącz go do życia, włącz - on, włącz - on. Karmi mnie prawdziwym światłem dnia, yeah... i pozwala lepiej widzieć świat. ON [Zwrotka 2] Łączę się w bólu z bliźnimi gdy cierpią, nie wyłącznie w Aleppo, Ale pod moim domem tacy też są, niedaleko nas, wyłączone społeczeństwo, Wielką biedą bezrobociem siedzą w kropce z alkoholem i łączą te kropki, A kto ich oświeci jak odnaleźć włącznik do życia gdy błądzą w ciemności ? Jestem mężem i ojcem, połączył nas węzeł małżeński, a rozłączy śmierć, Czasem wiążę koniec z końcem, ale koniec końców , będziemy na dobre i złe To dobrze czy źle ? Że nikogo nie wyłączam kiedy myślę o ludziach, Nie mam na wyłączność życia, mam wyłącznie życie, włącz ducha i słuchaj, Jestem człowiekiem jak Ty, Pragnę pokochać i być pokochanym, I pokonać wroga nie być pokonanym, Dołączysz do walki ? Połączymy siły Zrozumiałem, że byłem zarozumiały, Zrozum, że nie zrozumiesz tej prawdy bez, zrozumienia wiary, Nie ma porozumienia między rozumem a sercem gdy rozumujesz błędnie kwestie z szeroko rozumianym grzechem , A ON ? Jest jak tlen i azot, Uduszę się bez Niego zwiąż mnie Prawdą Duszę się gdy zasłaniam się maską, Wyduś ze mnie kłamstwo, Dusze bez tego powietrza już nie oddychają, To dialog, On nam odpowiada na pytania, I nie odpowiada za nas, a to nam odpowiada, Gdy podpowiada Prawdę, to zaprawdę powiada, To On, włącz Go do swojego świata. [Ref:] Kiedy włączysz mnie, ja połączę cię, Bo On włączył mnie, i wyłączył śmierć, Kiedy włączysz włączysz włączysz włączysz On and On. Włącz... (karmi mnie) Włącz go do życia, włącz - on, włącz - on. (karmi mnie) Włącz go do życia, włącz - on, włącz - on. Karmi mnie prawdziwym światłem dnia, yeah... i pozwala lepiej widzieć świat. (karmi mnie) Gdyby ludzie wybierali miłość, przecież jest lepsza od zła, na lepsze by się wszystko zmieniło i lepszy byłby świat. Zapłakałem dziś nad światem, bo on nad sobą już nie płacze, gdy brat pogardził własnym bratem, czy my mamy jeszcze szanse? ON   Poznaj historię zmian tego tekstu
